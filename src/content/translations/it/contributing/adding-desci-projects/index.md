---
title: Aggiungere progetti DeSci
description: La politica che applichiamo aggiungendo i collegamenti ai progetti sulla pagina della DeSci su ethereum.org
lang: it
---

# Aggiungere progetti {#adding-projects}

Vogliamo assicurarci di mostrare svariati progetti e fornire una buona istantanea del panorama della DeSci.

Chiunque è libero di suggerire un progetto da aggiungere all'elenco nella pagina della DeSci su ethereum.org. Allo stesso modo, chiunque noti che un progetto non è più pertinente o non soddisfa più i nostri criteri di idoneità è libero di suggerire che sia rimosso.

## Il quadro decisionale {#the-decision-framework}

### Criteri per l'inclusione: gli elementi imprescindibili {#the-must-haves}

- **Codice/Dati open source**: il livello di apertura del codice e dei dati è un principio fondamentale della DeSci, quindi tali progetti non devono essere a sorgente "chiusa". La base di codice dovrebbe essere accessibile e idealmente aperta ai PR.
- **I progetti di DeSci dovrebbero essere dimostrabilmente decentralizzati**: ciò potrebbe includere il controllo da parte di una DAO o mediante la creazione di uno stack tecnologico decentralizzato che include portafogli non custoditi. Probabilmente si tratta di contratti intelligenti verificabili su Ethereum.
- **Elenco d'informazioni oneste e accurate** - Ci si aspetta che ogni elenco suggerito dai progetti sia fornito con informazioni oneste e accurate. I prodotti che falsificano le informazioni in elenco, ad esempio dichiarando che il proprio prodotto è "open source" quando non lo è, saranno rimossi.
- **Impegno dimostrabile all'ampliamento dell'accesso alla scienza**: un progetto di DeSci dovrebbe essere in grado di spiegare il modo in cui amplia la partecipazione alla scienza del grande pubblico, non soltanto dei titolari di token/NFT.
- **Accessibile globalmente**: il tuo progetto non ha limitazioni geografiche o requisiti KYC che escludono certe persone dall'accedervi.
- **Sito web e documentazione Informativi**: è importante che i visitatori del sito web del progetto possano comprendere cosa fa il progetto, come contribuisce alla decentralizzazione dell'infrastruttura scientifica e come partecipare.
- **Il progetto dovrebbe far parte dell'ecosistema di Ethereum**: su ethereum.org crediamo che Ethereum (e il suo livello 2) siano il livello di base appropriato per il movimento della DeSci.
- **Il progetto è abbastanza ben consolidato**: il progetto ha utenti reali che hanno potuto accedere ai servizi del progetto per svariati mesi.

### Caratteristiche auspicabili

- **Disponibile in più lingue**: il tuo progetto è tradotto in più lingue, il che consente l'accesso agli utenti di tutto il mondo.
- **Risorse didattiche**: il tuo prodotto dovrebbe avere un'esperienza di adesione ben progettata per aiutare a istruire gli utenti. In alternativa, dovrebbe offrire contenuti di supporto come articoli o video.
- **Controlli di terze parti**: il tuo prodotto è stato controllato professionalmente da una terza parte affidabile per verificare la presenza di vulnerabilità.
- **Punto di contatto**: un punto di contatto per il progetto (un rappresentante di una DAO o comunità) ci aiuterà molto a ottenere informazioni accurate, quando sono apportate delle modifiche. Questo continuerà ad aggiornare ethereum in modo gestibile, raccogliendo le informazioni future.

## Manutenzione {#maintenance}

In linea con la natura fluida di Ethereum, team e prodotti vanno e vengono e l'innovazione avviene quotidianamente, quindi effettueremo controlli di routine dei nostri contenuti per:

- assicurarsi che tutti i progetti soddisfino ancora i nostri criteri
- verificare che non ci siano prodotti suggeriti che soddisfano più criteri rispetto a quelli attualmente elencati

Ethereum.org è mantenuto dalla comunità open source e ci affidiamo a essa per mantenere aggiornato questo elenco. Se noti che qualche informazione sui progetti elencati dev'essere aggiornata, sei pregato di aprire un ticket o una richiesta di pull sulla nostra repository di GitHub.

## Condizioni d'uso {#terms-of-use}

Sei anche pregato di fare riferimento ai [termini d'utilizzo](/terms-of-use/). Le informazioni su ethereum.org sono fornite esclusivamente a fini di informazione generale.
